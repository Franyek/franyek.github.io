---
layout: post
title: "Minek sátrazni?"
date: 2020-06-02
---

Tavaly még azon agyaltam, hogy hogyan tudnék sátrazás közben jó minőségű kávét készíteni magamnak, de ma már az egyszerűbb megoldásokat keresem az alapvető szükségleteim kielégítésére. Hétköznapi életemmel összehasonlítva, mondhatjuk úgy, hogy nélkülözök. Kevesebbszer és rosszabb minőségű kávét iszom, de még sincs ezzel semmi bajom.

Rengetegen kezdtek el specialty kávékkal foglalkozni, amik valóban finomabbak a kommersz brandeknél, de kell e minden nap fogyasztanunk őket? Az egyik kedvenc specialty kávézómban 550 Ft egy espresso. Itthon körülbelül 30 forintnyi kávébabot használok fel egy kávéhoz. Tehát egy specialty kávé 18x kerülne többe. Megér valóban ennyit? Úgyanolyan lenne az élmény, hogy ha minden reggel egy drágább kávét innék?

Sátrazásra szükségem van minden évben. Felnyitja a szemem, látom, hogy kisebb kényelemben is jól érzem magam. Folyó part mellett az instant kávé is jól tud esni. Amikor pedig hazaérek, az a 30 Ft-os kávé olyan nekem, mintha specialty-t innék.

Drágább dolgoktól talán kényelmesebb lesz az életünk, finomabb az ételünk, ízesebb az italunk, de egy mérték felett már aprók a különbségek az árak viszont annál jobban növekednek. Ha sokszor fogyasztunk luxus terméket, akkor az élményből norma lesz. Így könnyen nőnek a költésgeink, amitől csapdába kerülhetünk. Ha nem figyelünk oda, akkor a luxus költségek felélhetik a megtakarításaink. Vagy ami még rosszabb, hogy luxust vásárolunk hitelre. Egy TV, egy új autó vagy egy hatalmas ingatlan. Aztán jön egy váratlan esemény és bajba kerülünk. 

Ha nincs megtakarítsunk, akkor tulajdonképpen feláldozzuk a szabadságunk annak érdekében, hogy nagyobb kényelemben, luxusban éljünk. Megéri ez? 